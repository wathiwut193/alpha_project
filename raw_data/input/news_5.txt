
น้องสาววัย12ก็โดนอนาจารแจ้งครูทําเฉย

รวบคนขับรถตู้รับส่งนักเรียนหื่น ข่มขืนอนาจาร 2 เด็กหญิงพี่น้อง ชั้น ม.2 และ ป.6 โดยใช้วิธีส่ง 2
 พี่น้องเหยื่อหื่นเป็นคนสุดท้าย ก่อนให้สลับกันมานั่งหน้า เริ่มจากลูบคลำของสงวน ข่มขู่ห้ามบอกใคร
ไม่เช่นนั้นจะเอาเรื่องไปประจานให้อับอาย ล่าสุดได้ใจ ลวงคนพี่มาข่มขืนกระทำชำเราบนรถ ผู้ปกครองทราบ
เรื่องไปบอกครู แต่กลับถูกบอกให้ไปหาหลักฐานมาเอง จนต้องไปขอความช่วย
เหลือกับมูลนิธิปวีณาเดินเรื่องแจ้งความจับกุมได้

เหตุคนขับรถรับส่งนักเรียนข่มขืนอนาจารนักเรียน ครั้งนี้เกิดขึ้นเมื่อเวลา 15.30 น. นางปวีณา หงสกุล 
ประธานมูลนิธิปวีณาหงสกุลเพื่อเด็กและสตรี ได้พาตัว ด.ญ.เอ (นามสมมติ) อายุ 14 ปี และ ด.ญ.บี (นามสมมติ) 
อายุ 12 ปี 2 พี่น้องนักเรียนชั้น ม.2 และ ป.6 โรงเรียนแห่งหนึ่ง ผู้เสียหายคดีถูกกระทำชำเราและอนาจารพร้อม
ผู้ปกครองเข้าพบ พ.ต.อ.วราวัชร์ ธรรมสโรช ผกก.สน.ราษฎร์บูรณะ หลังได้รับแจ้งว่าฝ่ายสืบสวน สน.ราษฎร์บูรณะ
 สามารถจับกุมผู้ต้องหาที่ก่อเหตุไว้ได้

นางปวีณากล่าวว่า เมื่อวันที่ 25 พ.ย. นางซี อายุ 58 ปี ได้พาหลานสาวอายุ 14 และ 12 ปี เข้าร้องเรียนต่อ
มูลนิธิปวีณาหงสกุลเพื่อเด็กและสตรี โดยนางซีเล่าว่า หลานสาวทั้ง 2 คนมาเล่าให้ฟัง ถูกนายณัฐวุฒิ หรือ
ช็อก จำเริญ อายุ 29 ปี คนขับรถตู้รับส่งนักเรียนของโรงเรียน กระทำชำเราและอนาจารภายในรถตู้
โตโยต้า คอมมิวเตอร์ สีขาว ทะเบียน ฮพ 2156 กรุงเทพมหานคร โดยเหตุเกิดขึ้นเมื่อเดือน มิ.ย. 
หลานคนโตจะนั่งหน้าคู่กับคนขับ น้องสาวนั่งหลังรถ นายณัฐวุฒิจะใช้วิธีไปส่งเด็กทุกคนตามบ้านจนครบ
 และส่งหลานตนเป็นบ้านสุดท้าย ระหว่างทางนายณัฐวุฒิจะใช้มือลวนลาม จับหน้าอกและของสงวนอยู่หลายครั้ง
 แล้วข่มขู่ว่าถ้านำเรื่องไปบอกใคร จะเอาเรื่องนี้ไปประจานให้อับอาย และอีกหลายครั้งที่ให้น้องสาวขึ้นมานั่งเบาะหน้า
แล้วก็ทำพฤติกรรมในลักษณะเดียวกัน

“มีอยู่ครั้งหนึ่งหลังจากที่ส่งคนน้องลงเสร็จ ก็โทรศัพท์ชวนคนพี่ให้ออกไปเล่นเกมมือถือด้วยกัน 
แต่ถูกพามาข่มขืนกระทำชำเรา ใช้อวัยวะเพศถูไถและใช้นิ้วแหย่เข้าไปที่อวัยวะเพศหลานสาวอยู่หลายครั้งภายในรถตู้คันดังกล่าว
 ล่าสุดได้ก่อเหตุเมื่อวันที่ 15 พ.ย.ที่ผ่านมา เมื่อ 2 พี่น้องเริ่มรู้สึกตัวว่าทนไม่ไหว ถูกล่วงละเมิดทางเพศ ได้นำเรื่องมาปรึกษากัน
 ก่อนจะนำเรื่องไปบอกครูที่โรงเรียนแต่ก็ไม่ได้ความ เพราะครูบอกให้ไปหาหลักฐานมาเอง จึงหมดหนทางจึงต้องนำเรื่องเข้าร้องเรียนที่มูลนิธิดังกล่าว” 
นางปวีณากล่าว

นางปวีณากล่าวต่อไปว่า หลังรับเรื่องวันรุ่งขึ้น (26 พ.ย.) ได้พาเด็กสองพี่น้องไปแจ้งความลงบันทึกประจำวัน และให้เจ้าหน้าที่ผู้มีส่วนเกี่ยวข้องร่วมสอบสวน
 ส่งตัวทั้งสองไปตรวจร่างกายที่โรงพยาบาลตำรวจก็พบร่องรอยการถูกล่วงละเมิดทางเพศจริง พนักงานสอบสวนรวบรวมพยานหลักฐาน
ขออำนาจศาลออกหมายจับนายณัฐวุฒิ ข้อหาพรากและพาเด็กอายุไม่เกิน 15 ปี ไปเสียจากบิดามารดา ผู้ปกครองหรือผู้ดูแลเพื่อการอนาจาร 
กระทำอนาจารเด็กอายุไม่เกิน 15 ปี โดยเด็กนั้นจะยินยอมหรือไม่ยินยอมก็ตาม และกระทำชำเราเด็กอายุไม่เกิน 15 ปี ซึ่งมิใช่ภริยาของตน 
โดยเด็กนั้นจะยินยอมหรือไม่ยินยอมก็ตาม

“อยากฝากเตือนโรงเรียนต่างๆที่มีรถรับส่งนักเรียน หรือรถที่เข้ามาร่วม ให้ตรวจสอบพฤติกรรมคนขับอย่างละเอียด และทุกครั้งต้องมีครูอีก
คนติดรถไปด้วย ส่วนผู้ปกครองต้องคอยถามพฤติกรรมของคนขับรถกับบุตรหลานอยู่เป็นประจำ เพื่อป้องกันเหตุร้ายที่อาจเกิดขึ้นได้” นางปวีณากล่าว

ด้าน พ.ต.อ.วราวัชร์กล่าวว่า หลังรับแจ้ง ตำรวจรีบดำเนินการขอศาลออกหมายจับนายณัฐวุฒิลงวันที่ 27 พ.ย.61 ในข้อหาพรากและพาเด็กอายุไม่เกิน 15 ปี 
ไปเสียจากบิดามารดา ผู้ปกครองหรือผู้ดูแลเพื่อการอนาจาร กระทำอนาจารเด็กอายุไม่เกิน 15 ปี โดยเด็กนั้นจะยินยอมหรือไม่ยินยอมก็ตาม และ
กระทำชำเราเด็กอายุไม่เกิน 15 ปี ซึ่งมิใช่ภริยาของตน โดยเด็กนั้นจะยินยอมหรือไม่ยินยอมก็ตาม ก่อนติดตามจับกุมได้พร้อมรถตู้ของกลางบริเวณลาน
จอดรถห้างแม็กแวลู สาขาประชาอุทิศ แขวงและเขตทุ่งครุ กรุงเทพฯ นำตัวมาสอบสวน เบื้องต้นผู้ต้องหาให้การปฏิเสธ เป็นสิทธิ์ของผู้ต้องหา
 แต่ตำรวจมีหลักฐานทางวิทยาศาสตร์ที่สามารถเอาผิดนายณัฐวุฒิได้อย่างแน่นอน