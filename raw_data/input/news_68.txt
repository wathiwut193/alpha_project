'มือกีตาร์'อมนุษย์ในร่างคน มีลูกเมียแล้วยังฆ่า'สาวผจก.'
ญาติๆรุมสาปแช่ง "มือกีตาร์" ขอให้ตกนรก หลังก่อเหตุเหี้ยมบุกยิง "สาวผู้จัดการโลตัสเอ็กซเพรส" เพียงแค่ฝ่ายสาวพยายามตีตัวออกห่างเพราะรู้มือปืนมีลูกเมียแล้ว ลั่นเหมือนอมุษย์ในร่างคน
พุธที่ 2 มกราคม 2562 เวลา 20.59 น.


กรณี นายอภิเชษฐ์ แก้วนวล อายุ 31 ปี อาสารักษาดินแดนอำเภอจะนะ จ.สงขลา และมือกีต้าร์ประจำวงใต้ใด วงดนตรีของ อส.อำเภอจะนะ ใช้ปืนอาก้ายิง น.ส.จิรพรรณ แก้วชนิด อายุ 33 ปี หม้ายสาวลูก 2 ผู้จัดการห้างโลตัวเอ็กซเพรส สาขานาหม่อม ที่คบหาเป็นแฟนกัน จนเสียชีวิตเหตุในบ้านพักของฝ่ายหญิงเอง คือบ้านเลขที่ 51/3 หมู่ 9 ต.คลองเปียะ อ.จะนะ

ความคืบหน้าเมื่อวันที่ 2 ธ.ค. พ.ต.อ.สมบูรณ์ ทองสมบูรณ์ ผกก.สภ.ควนมีด เปิดเผยว่า ใศาลจังหวัดนาทวีได้อนุมัติหมายจับ อส.อภิเชษฐ์ แล้วในข้อหาฆ่าคนตายโดยเจตนา ล่าสุดได้ติดต่อขอเข้ามอบตัวแล้วแต่ยังไม่แน่ชัดว่าจะเข้ามอบตัวเมื่อไร แต่ถึงไม่มอบตำรวจก็ต้องไล่ล่าอยู่แล้ว เนื่องจากเป็นคดีอุกฉกรรจ์



ด้านบรรยากาศงานศพ ญาติได้นำศพไปตั้งบำเพ็ญกุศลที่ศาลการเรียนรู้เอนกประสงค์บ้านนาหว้า หมู่ 1 ต.นาหว้า อ.จะนะ บรรยากาศเต็มไปด้วยความเศร้าโศกเสียใจ จากการสอบถามแขกเหรื่อต่างสาปแช่งให้มือปืนตกนรกหมกไหม้ ทำขนาดนี้เหมือนอมนุษย์ในร่างคน

โดยผู้เป็นแม่คือ นางยุภา ยอดเมฆ อายุ 54 ปี เล่าทั้งน้ำตาว่า ตนสูญเสียลูกสาวที่เป็นเสาหลักของครอบครัวไปอย่างกระทันหัน ทั้งๆที่เมื่อคืนตน ลูกสาว และอส.อภิเชษฐ์ ก็เพิ่งไปร่วมงานเลี้ยงปีใหม่กันที่บ้านญาติ จากนั้นตนได้กลับมาที่บ้านก่อน ไม่นานลูกสาวก็ตามกลับมา ก่อนที่ อส.อภิเชษฐ์ จะขับรถตามมาหาที่บ้านและทั้งคู่ทะเลาะกัน สักพักใหญ่ก็ได้ยินเสียงปืนดังขึ้นจึงรีบวิ่งออกมาดูและพบว่าลูกสาวถูกยิงแล้ว พยายามตามเพื่อนบ้านมาช่วยแต่ก็ไม่ทันอยู่ดี



"ลูกสาวไม่รู้เลยว่าเขามีลูกมีเมียแล้ว จึงยอมคบหาดูใจด้วย แต่พอรู้ความจริงเข้าก็อยากจะยุติความสัมพันธ์ เพราะไปอยากไปทำร้ายครอบครัวใครเขา แต่ อส.อภิเชษฐ์ ยังตามติดพันไม่ห่างตลอด ถึงขนาดลูกสาวตัดสินใจขอย้ายที่ทำงานจาก อ.จะนะ ไปทำที่ อ.หาดใหญ่ แทน พอเขารู้เข้าก็ไม่พอใจพยายามจะมาเคลียร์แล้วเถียงกันทุกครั้ง กระทั่งมาเกิดเหตุเศร้านี้ขึ้น มันช็อกมาก ทำใจไม่ได้ ทำไมเขาไม่นึกถึงตอนที่ยังดีๆกัน ไม่นึกถึงครอบครัวเขาเอง ไม่นึกถึงใจคนรอบข้างเลย ยังบอกไม่ได้ว่าจะอโหสิกรรมให้หรือไม่ รู้อย่างเดียวคือมอบตัวเสียเถอะ".





ข่าวที่เกี่ยวข้อง...
มือกีตาร์บุกยิง'สาวผจก.ห้าง' ฉุนหนีหน้าแค่มีลูกเมียแล้ว

'มือกีตาร์'ยิงผจก.ห้างผวาหมายจับ ซีดโร่ติดต่อมอบตัว 


... อ่านต่อที่ : https://www.dailynews.co.th/crime/685713