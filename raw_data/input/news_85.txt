เทวดาเข้าฝัน "ฆ่าพ่อแม่แล้วจะรวย" หนุ่มคลั่งเชือดพ่อตายคาบ้าน แม่-พี่ชายเจ็บสาหัส

หนุ่มวัย 37 ปีคลุ้มคลั่งใช้มีดไล่ฟันคนในบ้าน แม่และพี่ชายเจ็บสาหัส ส่วนพ่อเสียชีวิต เพื่อนบ้านเผยคนก่อเหตุบ่นว่ามีเทวดามาบอกฆ่าพ่อแม่แล้วจะร่ำรวย                  

ผู้สื่อข่าวรายงานว่า (5 ม.ค.) ผู้ใช้เฟซบุ๊กรายหนึ่งได้โพสต์รูปบ้านที่เต็มไปด้วยคราบเลือด หลังจากที่คนภายในบ้านทะเลาะกันและใช้อาวุธทำร้ายร่างกายจนเป็นให้มีผู้เสียชีวิต โดยเหตุการณ์ดังกล่าวเกิดเมื่อประมาณ 20.30 น. ของวันที่ 4 ม.ค.ที่ผ่านมา เหตุเกิดที่บ้านหลังหนึ่ง ม.10 บ.โนนสวรรค์ ต.โนนสะอาด อ.หนองเรือ จ.ขอนแก่นจากการสอบถามทราบชื่อผู้ก่อเหตุ นายยุทธนา อายุ 37 ปีมีอาการทางประสาท ได้ใช้มีดฟันนายสมยศอายุ 62 ปี ผู้เป็นพ่อนาง อายุ 59 ปี ผู้เป็นแม่ และนายเดชา อายุ 40 ปี  พี่ชาย ต่อมานายสมยศ ผู้เป็นพ่อได้เสียชีวิตในขณะนำส่งโรงพยาบาล ส่วนแม่และพี่ชายได้รับบาดเจ็บสาหัส รักษาตัวอยู่ที่โรงพยาบาลจังหวัดขอนแก่น ส่วนผู้ก่อเหตุถูกเจ้าหน้าที่ตำรวจจับกุมไว้ได้

ขณะที่เพื่อนบ้านในที่เกิดเหตุ เล่าว่า ก่อนเกิดเหตุตนได้ยินเสียงทะเลาะกันดังมาก จนกระทั่งประมาณ 20.00 น. ได้เห็น นายสมยศ คลานออกมาเปิดประตูพร้อมกับมีเลือดเต็มตัว จึงได้เดินไปหานายสมยศ และได้พยุงลุกขึ้นนั่งและพบว่านางเสา นอนได้รับบาดเจ็บกลางบ้าน ส่วนพี่ชายกำลังต่อสู้กับผู้ก่อเหตุแย่งมีดกันอยู่ จึงได้วิ่งเข้าไปแย่งมีดแล้วเอาไปเก็บ ญาติๆ จึงได้วิ่งเข้ามา

ส่วนตนได้ไปนำเอารถไปส่งผู้ได้รับบาดเจ็บที่โรงพยาบาล แต่พอไปถึงกลางทางนายสมยศ  ผู้เป็นพ่อจึงเสียชีวิตในเวลาต่อมา นอกจากนี้ ผู้ก่อเหตุยังเคยบ่นว่าเทวดามาบอกว่าฆ่าพ่อแม่แล้วจะร่ำรวย

ทั้งนี้ ความคืบหน้าในคดีนี้ พนักงานสอบ สภ.หนองเรือ อ.หนองเรือ จ.ขอนแก่น ได้เรียกพยาน สอบปากคำหลังพยานเพิ่มเติมในที่เกิดเหตุจำนวนหลายปาก ก่อนที่จะนำตัวผู้ต้องหาไปทำแผนประกอบคำรับสารภาพในที่เกิดเหตุต่อไป
