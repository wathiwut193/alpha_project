อยากฆ่าให้ตาย!'เขยโหด' ยิงเมีย2รอบก่อนสังหาร7ศพ
'เขยโหด'สุดน่ากลัว! บ่นกับคนรอบตัวและเพื่อนบ้าน "ถ้ามันอยู่ไปแล้วไม่มีความสุข ก็ตายกันให้หมด" ก่อนก่อเหตุรัวยิง 7 ศพ เผยก่อนหน้านี้เคยยิง-ขู่ฆ่าเมียมาแล้ว 2 รอบ
พุธที่ 2 มกราคม 2562 เวลา 07.25 น.

จากกรณี นายสุชีพ ศรสังข์ ลูกเขยโหด ซดเหล้าย้อมใจ ก่อนเดินเข้าไปยิงใส่ญาติพี่น้องฝ่ายเมียด้วยปืน 9 มม. แล้วระเบิดสมองตัวเองตายตามหนีความผิด รวมทั้งสิ้น 7 ศพ ที่ จ.ชุมพร เมื่อช่วงกลางดึกคืนวันส่งท้ายปีเก่าต้อนรับปีใหม่ 31 ธ.ค.ที่ผ่านมา โดยมีผู้รอดชีวิต 1 รายเป็น "น้องเขย" มือปืน ที่หลังโดนยิงแสร้งทำเป็นแกล้งตาย ซึ่งขณะนี้ยังคงทำใจไม่ได้กับเหตุการณ์ที่เกิดขึ้น เพราะ 3 ปีก่อนเคยเสียผู้เป็นพ่อไป มาปี 61 ต้องสูญเสียสมาชิกยกครัว

ล่าสุดเมื่อวันที่ 2 ธ.ค. มีรายงานข่าวว่า ลูกเขยปืนโหดรายนี้ ก่อนหน้านี้เคยก่อเหตุยิงเมียมาแล้วถึง 2 รอบ แถมยังชอบข่มขู่อยู่เป็นประจำ จนทำให้ฝ่ายหญิงต้องย้ายหนีไปอยู่ที่อื่น ขณะที่ นายสุชีพ ถูกจับดำเนินคดีต่างๆ ไปหลายคดี ทำให้ต้องติดคุกอยู่นานหลายปี เมื่อพ้นโทษออกมาในปี 60 ได้เดินทางกลับไปขออยู่อาศัยที่บ้านครอบครัวฝ่ายภรรยา เพื่อหวังจะดูแลลูกๆ แต่มีพฤติกรรมชอบเมาแล้วพกพาปืนอยู่ตลอดเวลา ที่สำคัญยังชอบไปบ่นปรับทุกข์กับเพื่อนบ้านและคนรอบตัวทำนองว่า "ถ้ามันอยู่ไปแล้วไม่มีความสุข ก็จะฆ่าให้ตายกันทั้งหมด" รวมทั้งตัดพ้อ "อยากจะฆ่าให้ตาย" หลายรอบ ขณะที่เพื่อนบ้านยืนยันแท้จริง นายสุชีพ เป็นคนดี แต่ถ้าเมาสุราแล้วมักจะมีอาการหลุด ไม่คิดว่าจะก่อเหตุดังกล่าว.... อ่านต่อที่ : https://www.dailynews.co.th/crime/685579