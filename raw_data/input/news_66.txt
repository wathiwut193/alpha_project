"บิ๊กปู"แย้มฝ่ายความมั่นคงยัน"สุรชัย แซ่ด่าน"ยังไม่ตาย
“ศรีวราห์”เผยฝ่ายความมั่นคงยันศพมัดแท่งปูนลอยน้ำโขงไม่ใช่ ‘สุรชัย แซ่ด่าน’ พบยังเคลื่อนไหวอยู่ในประเทศเพื่อนบ้าน
พุธที่ 2 มกราคม 2562 เวลา 15.23 น.

เมื่อวันที่ 2 ม.ค. ที่สำนักงานตำรวจแห่งชาติ (ตร.) พล.ต.อ.ศรีวราห์ รังสิพราหมณกุล รองผบ.ตร. เรียกประชุมพนักงานสอบสวนเพื่อตามความคืบหน้าคดีที่เกี่ยวข้องกับความมั่นคง  โดยกล่าวถึงการดำเนินคดีกับกลุ่มสหพันธ์รัฐไท หลังจากที่มีกระแสข่าวการปลุกระดมให้ประชาชนออกมาต่อสู้ทหาร โดยเมื่อเดือนที่แล้วมีตัวแทนของกองทัพบกได้มาร้องทุกข์กล่าวโทษกับพนักงานสอบสวนเพื่อให้ดำเนินคดีกับคนกลุ่มนี้ฐานเป็นกบฏ ซึ่งศาลได้อนุมัติหมายจับผู้ต้องหาแกนนำและผู้ที่มีส่วนเกี่ยวข้องกับผู้ที่กระทำความผิด ซึ่งทางตำรวจได้ติดตามมาดำเนินคดีและนำตัวฝากขังเป็นที่เรียบร้อยแล้ว แต่ยังเหลือแกนนำอีกจำนวนหนึ่งที่ต้องขยายผลติดตามจับกุมต่อ  ส่วนกรณีที่มีกระแสข่าวลือว่าศพที่มัดแท่งปูนลอยแม่น้ำโขง ในจังหวัดนครพนม เป็นศพของนายสุรชัย แซ่ด่านนั้น รองผบ.ตร. กล่าวว่า ส่วนตัวไม่สามารถระบุเจาะจงได้ว่านายสุรชัย ยังมีชีวิตอยู่หรือไม่ เนื่องจากการพบผู้เสียชีวิตดังกล่าวอยู่ในอำนาจการติดตามคดีของ พล.ต.อ.เฉลิมเกียรติ ศรีวรขาน รองผู้บัญชาการตำรวจแห่งชาติ (รองผบ.ตร.) แต่อย่างไรก็ตามตนเองได้ตรวจสอบถามกับฝ่ายความมั่นคงซึ่งได้รับคำยืนยันว่านายสุรชัย ยังคงเคลื่อนไหวอยู่ในประเทศเพื่อนบ้าน และเชื่อว่ายังมีชีวิตอยู่.... อ่านต่อที่ : https://www.dailynews.co.th/crime/685675