นาทีบุกรวบ!! อดีตนักมวยชื่อดัง พร้อมของกลางยาเสพติด
Home / ข่าวทั่วไป / นาทีบุกรวบ!! อดีตนักมวยชื่อดัง พร้อมของกลางยาเสพติด
ธเนตร ธเนตร  9 ต.ค. 2018	 18,050

แชร์
เจ้าหน้าที่ตำรวจ ขยายผลบุกรวบอดีตนักมวยชื่อดัง รุ่งเพชร ศิษย์ฮอม ขณะกำลังอาบน้ำ พบของกลางบยาบ้า อ้าง ซื้อมาจากเสธจะรอ
วันที่ 9 ต.ค.61 โดยการอำนวยการ สั่งการของ พ.ต.อ.มานพ ภุชชงค์ ผกก.สส.ภ.จว.ลำปาง สั่งการให้ พ.ต.ท.ปิยะราช ความเพียร หัวหน้าชุดปราบปราบยาเสพติด ภ.จว.ลำปาง ร.ต.อ.อานนท์ ผงปง รอง.สว.สส. พร้อมกำลังเข้าตรวจค้น ห้องพักแห่งหนึ่ง ใกล้กับโรงพยาบาลมะเร็ง ต.พิชัย อ.เมือง จ.ลำปาง



โดยก่อนหน้านั้น ได้ให้สายลับล่อซื้อยาบ้าจากนักศึกษาชายรายหนึ่ง กำลังเรียนระดับปริญญาตรีของมหาวิทยาลัยของรัฐ เช่าห้องพักอยู่บ้านป่าแลว ต.ชมพู อ.เมือง จ.ลำปาง ได้พร้อมของกลางยาบ้าจำนวนหนึ่ง ก่อนทำการสอบสวนขยายผล และรับสารภาพว่า ซื้อยาบ้ามาจาก นายสมเดช หรือทอม กาวิโร อายุ30ปี อยู่บ้านเลขที่43หมู่ที่7ต.นาสัก อ.แม่เมาะ จ.ลำปาง กำลังเจ้าหน้าที่ได้เข้าตรวจสอบ พบว่า นายทอม พักอยู่ภายในห้องเช่าดังกล่าว จึงได้ขอความร่วมมือจากเจ้าของห้องเช่า โดยให้พนักงานทำการเคาะประตูเรียก โดยแฟนสาวของนายทอม ได้เปิดประตูห้อง กำลังเจ้าหน้าที่กรูเข้าแสดงตัว ตรวจค้น พบว่านายทอมกำลังอาบน้ำอยู่ในห้องน้ำ จากการตรวจค้นพบยาบ้า ซุกซ่อนอยู่หัวเตียงนอน และซุกซ่อนอยู่ภายห้องน้ำ จากการตรวจนับ รวมยาบ้า 82 เม็ด

จากการสอบสวน ทราบว่า ผู้ต้องหา ทำงานเป็นพนักงานขับรถ ของบริษัทเอกชนแห่งหนึ่ง ในเหมืองแม่เมาะ ได้เช่าห้องพักดังกล่าว อยู่กับแฟนสาว และยังอ้างว่าอดีตเคยเป็นนักมวยชื่อดัง ชกมาแล้วเกือบ100ครั้ง เคยชกออกทีวีมาแล้ว โดยใช้ชื่อว่า รุ่งเพชร ศิษย์ฮอม ส่วนยาบ้าที่พบ อ้างว่า ซื้อมาจากเสธจะรอ เป็นชาวเขาอำเภอแจ้ห่ม จ.ลำปาง สั่งซื้อมาครั้งละ 100เม็ด ราคา6,000บาท(ราคาเม็ดละ60บาท) โดยหลังจากติดต่อซื้อขายกันทางโทรศัพท์แล้ว จะมีคนนำยาบ้าไปวางไว้บริเวณเสาป้ายบอกทาง แยกทางขึ้นวัดม่อนพระยาแช่ ถนนสายพะเยา-ลำปาง ในช่วงกลางดึก เพื่อป้องกันการถูกติดตามจับกุม

ส่วนการจ่ายเงิน หลังจากไปเก็บยาบ้าแล้ว ก็จะนำเงินใส่กล่องนมไว้ตรงจุดที่พบยาบ้า ก่อนโทรศัพท์แจ้งเพื่อให้ลูกน้องของเสธจะรอ ไปเก็บเงินและนำยาบ้าไปแบ่งขายให้กับกลุ่มคนที่รู้จักกัน หากซื้อครั้งละ10เม็ด จะขายในราคา900บาท แต่ถ้าหากขายครั้งละ1-3เม็ด จะขายในราคาเม็ดละ100บาท และทำมานานประมาณ6เดือน เจ้าหน้าที่ได้นำตัวนายทอม พร้อมของกลางยาบ้า ส่งพนักงานสอบสวน สภ.เมือง เพื่อสอบสวนและจะขยายผลจับกุมเสธระรอ มาดำเนินคดีตามกฎหมายต่อไป