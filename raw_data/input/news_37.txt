พบศพชายนิรนาม คว่ำหน้าตายในท่อ จุดก่อสร้างรถไฟฟ้าบางเขน
โดย ไทยรัฐออนไลน์6 ธ.ค. 2561 11:35 น.
Share:
พบศพชาย ตายในท่อระบายน้ำ บริเวณที่มีการก่อสร้างรถไฟฟ้า ถนนพหลโยธิน บางเขน สภาพคว่ำหน้า เบื้องต้น เจ้าหน้าที่ยังไม่ระบุสาเหตุการเสียชีวิต


เมื่อวันที่ 6 ธ.ค. ผู้สื่อข่าวรายงานว่า มีผู้พบศพผู้ตายเป็นชาย 1 ราย อยู่ในท่อระบายน้ำบริเวณที่กำลังก่อสร้างหน้าโรงแรมมารวย ถนนพหลโยธิน เขตจตุจักร กทม.

ต่อมา มีผู้แจ้งเจ้าหน้าที่ตำรวจ สน.บางเขน ไปตรวจสอบพร้อมเจ้าหน้าที่มูลนิธิร่วมกตัญญู พบผู้ตายเป็นชายอายุประมาณ 35-40 ปี สภาพคว่ำหน้าอยู่ในท่อระบายน้ำ เบื้องต้นยังไม่ทราบสาเหตุการเสียชีวิต ว่าเป็นการฆาตกรรม ตายโดยผิดธรรมชาติหรือไม่ กำลังรอการชันสูตรร่วมกับแพทย์