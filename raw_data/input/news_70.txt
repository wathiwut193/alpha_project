รวบแล้วโจรบุกเดี่ยวจี้ธนาคารทหารไทยกวาดเงินแสน
บชน.โชว์ฟอร์ม 5 วันตามรวบได้คาบ้านเมีย โจรบุกเดี่ยวจี้จี้ธ.ทหารไทยกวาดเงินแสน อ้างติดพนันงอมแงมหาเงินใช้หนี้
พุธที่ 2 มกราคม 2562 เวลา 21.55 น.

จากกรณีเหตุคนร้ายเป็นชาย  ใช้รถ จยย.ฮอนด้า เวฟ 125 สีน้ำเงินเทา ไม่ติดป้ายทะเบียนบุกชิงทรัพย์ภายในธนาคารทหารไทย จำกัด (มหาชน) สาขาถนนพัฒนาการ ปากซอยพัฒนาการ 48 แขวงและเขตสวนหลวง กทม. โดยขู่ว่ามีทั้งปืนและระเบิดจนได้เงินสด 105,320 บาท ก่อนหลบหนีไป เหตุเกิดเมื่อช่วงบ่ายวันที่ 28 ธ.ค. ความคืบหน้า
 
เมื่อวันที่ 2 ม.ค พล.ต.ต.อิทธิพล อัจฉริยะประดิษฐ์ผบก.สส.บช.น. พ.ต.อ.นพศิลป์ พูลสวัสดิ์ รอง ผบก.สส.บช.น. นำกำลังตำรวจบก.สส.บช.น. ตำรวจ ฝ่ายสืบสวน สน.คลองตัน และตำรวจ กก.สส.บก.น.5 ร่วมกันจับกุมตัวนายศราวุฒิ สะทิ  อายุ40 ปี ผู้ต้องหาที่ก่อเหตุได้ที่บ้านพักของภรรยาของนายศราวุฒิ ภายใน ต.ท้ายบ้านใหม่ อ.เมือง จ.สมุทรปราการ ก่อนควบคุมตัวสอบสวน ที่สน.คลองตัน  สอบสวนผู้ต้องหาให้การรับสารภาพว่า นำเงินที่ได้ก่อเหตุมาทั้งหมดไปใช้หนี้ เนื่องจากติดการพนันอย่างหนัก ซึ่งในช่วงเที่ยงของวันที่ 3 ม.ค.ทางเจ้าหน้าที่จะควบคุมตัวผู้ต้องหา ไปทำแผนประกอบคำรับสารภาพ ก่อนส่งตัวเพื่อดำเนินคดีต่อไป
 
ข่าวที่เกี่ยวข้อง
โจรบุกเดี่ยวขู่มีระเบิด-ปืน จี้ธ.ทหารไทยกวาดไปแสนกว่า... อ่านต่อที่ : https://www.dailynews.co.th/crime/685706