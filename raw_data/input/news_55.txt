ประโยคแค้นสุดท้าย'เขยคลั่ง' ตัดพ้อก่อนรัวยิงปังๆ7ศพ
ประโยคสุดท้าย "เขยคลั่ง" ระบายความแค้นสุมทรวงก่อนรัวยิง 7 ศพ ปลิดชีวิตครอบครัวและตัวเอง โดยตัดพ้อ "ผมอยู่ที่นี่ไม่เคยมีความดี ทั้งที่ช่วยทุกอย่าง เอาอย่างนี้ดีกว่า มาเคลียร์กันเลย"
พุธที่ 2 มกราคม 2562 เวลา 06.10 น.
จากกรณี นายสุชีพ ศรสังข์ ลูกเขยโหด ซดเหล้าย้อมใจ ก่อนเดินเข้าไปยิงใส่ญาติพี่น้องฝ่ายเมียด้วยปืน 9 มม. แล้วระเบิดสมองตัวเองตายตามหนีความผิด รวมทั้งสิ้น 7 ศพ ที่ จ.ชุมพร เมื่อช่วงกลางดึกคืนวันส่งท้ายปีเก่าต้อนรับปีใหม่ 31 ธ.ค.ที่ผ่านมา โดยมีผู้รอดชีวิต 1 รายเป็น "น้องเขย" มือปืน ที่หลังโดนยิงแสร้งทำเป็นแกล้งตาย ซึ่งขณะนี้ยังคงทำใจไม่ได้กับเหตุการณ์ที่เกิดขึ้น เพราะ 3 ปีก่อนเคยเสียผู้เป็นพ่อไป มาปี 61 ต้องสูญเสียสมาชิกยกครัว

ล่าสุดเมื่อวันที่ 2 ม.ค. มีรายงานข่าวว่าในทางการสืบสวน ก่อนที่ นายสุชีพ จะลงมือรัวยิงครอบครัวฝ่ายเมียและลูกๆของตัวเอง ได้ยินคนในบ้านแอบซุบซิบนินทาในเชิงพยายามจะหาทางไล่ออกจากบ้าน เพราะวันๆ ไม่ทำอะไร เอาแต่เมา ทั้งที่เพิ่งพ้นโทษออกจากคุกมาได้ไม่นาน จึงยังไม่มีงานทำเป็นหลักแหล่ง ด้วยความเก็บความแค้นสุมทรวงมาเป็นเวลานาน จึงร้องตะโกนแบบบ้าคลั่งต่อหน้าทุกคน "ผมอยู่ที่นี่ไม่เคยมีความดี ทั้งที่ช่วยทุกอย่าง เอาอย่างนี้ดีกว่า มาเคลียร์กันเลย" จากนั้นเมื่อสิ้นเสียงก็สติแตกชักปืนไล่ยิง นายวิจิตร นาคลอด อายุ 50 ปี, นางรัชพร อ่อนมุกข์ อายุ 50 ปี, นางงุด อ่อนมุกข์ อายุ 71 ปี, น.ส.ผกามาศ อ่อนมุกข์ อายุ 47 ปี, ด.ญ.ชนัญธิดา ศรสังข์ อายุ 6 ปี, ด.ช.กษิเดช ศรสังข์ อายุ 9 ปี และตัวเอง เพื่อปิดฉากสุดท้ายของชีวิต.... อ่านต่อที่ : https://www.dailynews.co.th/crime/685573