
หนุ่มแทงช่างรับเหมาเพื่อนรักดับคาร้านยาดอง เข้ามอบตัวตำรวจ สภ.สิชลแล้ว ให้การปฏิเสธ
ตลอดข้อกล่าวหา แจ้งข้อหาฆ่าผู้อื่นโดยไตร่ตรองไว้ก่อน โดยยื่นเงิน 5 แสนประกันตัวออกไป...

กรณีเหตุการณ์นายอรุณ หรือไข่ ช่วยทอง อายุ 43 ปี บุกใช้อาวุธมีดเดือยไก่จ้วงแทงนายไพรัตน์ แก้วกาญจน์
อายุ 52 ปี ช่างรับเหมาติดตั้งหลังคาเหล็ก เข้าชายโครงขวาจำนวน 3 แผลตายคา
ร้านอาหารยาดอง "ฮักนะ สารคาม" ในซอยเทศบาล 3 หมู่ 5 ต.สิชล อ.สิชล จ.นครศรีธรรมราช 
แล้วขับรถยนต์กระบะไม่ทราบสีและยี่ห้อหลบหนีไปเมื่อค่ำวันที่ 28 พ.ย.ผ่านมาโดยสาเหตุมาจาก
นายอรุณ ระแวงหึงหวงผู้ตายที่ไปติดพันเมียของตนเองตามข่าว

ล่าสุดเมื่อกลางดึกวันที่ 29 พ.ย. นายอรุณ หรือไข่ ช่วยทอง อายุ 43 ปี ได้เข้ามอบตัวกับ พ.ต.อ.โชคดี รักษ์วัฒนพงษ์
 ผกก.สภ.สิชล จ.นครศรีธรรมราชที่ สภ.สิชล ตามหมายจับของศาลจังหวัดนครศรีธรรมราช เลขที่ 470/2561 ลงวันที่
 29พ.ย.2561 โดยนายอรุณ ให้การปฏิเสธตลอดข้อกล่าวหา

ด้าน พ.ต.อ.โชคดี เผยว่ามั่นใจในพยานและหลักฐานจำนวนมากที่จะดำเนินการคดีกับนายอรุณ ก่อนคุมตัวนายอรุณเพื่อ
ดำเนินคดีตามกฎหมายต่อไป ในข้อหาฆ่าผู้อื่นโดยไตร่ตรองไว้ก่อน พกพาอาวุธมีดไปในเมืองหมู่บ้านหรือทาง
สาธารณะโดยไม่มีเหตุจำเป็นและเร่งด่วนตามสมควรแก่พฤติการณ์ ก่อนอนุญาตให้ประกันตัวนายอรุณใน
เวลาต่อมาในวงเงิน 5 แสนบาท.ยิงตัว
ฆ่าตัว
ฟันกำไร
ให้การปฏิเสธ
พาหนะ